# شروع یادگیری کانجی های ژاپنی
<img src="./media/Kanji_banner_part1.png" alt="kanji_radicals_part_1" style="max-width: 100%; height: auto; border: 1px solid #000;">




در تمام زبانها، خواندن و نوشتن به طور کامل مهارتی جداگانه محسوب میشود. صحبت کردن در طول رشد از کودکی تا بزرگسالی به راحتی قابل آموختن است ولی برای نوشن و خواندن اصولا باید به مدرسه رفت. مهارت شما در صحبت کردن دلیلی بر همان سطح از مهارت در خواندن و نوشتن نیست. حتی کسانی که زبان مادری خود را صحبت میکنند برای خواندن و نوشتن نیاز به آموزش اصولی و درست دارند.



## کانجی ها، غول زبان ژاپنی

چه تازه کار یادگیری زبان ژاپنی را شروع کرده باشید و چه در سطح پیشرفته تری باشید، چالش کانجی برای همه وجود داره و همه هم دنبال سریعترین روش یادگیری کانجی ها هستن.
نکته مهم در مورد کانجی ها اینه که برخلاف همه افسانه هایی که شنیدید, منطق یادگیری خاص خودشون رو دارن و برای درک این منطق باید خودتون رو در جایگاه کسانی که این شمایل رو ترسیم و ابداع میکردند بزارید و متوجه میشید قرار نبوده جوری ایجاد بشن که کسی به غیر از خودشون متوجه نشه پس قطعا پیچیدگی منطقی دارند که فقط باید رمزگشایی بشن.
رادیکالها دقیقاَ همان کلید رمزگشایی از کانجی هاست.

## رادیکالها چی هستن؟

رادیکال‌ها، اجزای اصلی و سازنده هر کانجی هستند. مانند الفبایی در دل الفبا! وقتی شما این اجزا را بشناسید، دیگر کانجی یک شکل بی‌معنی نیست، بلکه ترکیبی منطقی از چند جزء کوچک‌تر است که هر کدام داستان و معنای خود را دارند. این روش نه تنها سرعت یادگیری شما را به شدت افزایش می‌دهد، بلکه کمک می‌کند کانجی‌های مشابه را از هم تمیز دهید و برای همیشه در حافظه‌تان ثبت کنید. در این سری از پست‌ها، با هم این روش قدرتمند را کشف خواهیم کرد.



### قوانین و استانداردهای آموزشی در این سری آموزشی:

قبل از شروع بایستی بر سر یکسری قوانین و استانداردها باهم هماهنگ باشیم تا در ادامه بتونید متوجه محتوایی که مینویسم بشید.

- اولین و مهمترین نکته اینکه باید بدونید برای خوندن کانجی ها دو نوع به اصطلاح تلفظ و آوا استفاده میشه:
- یک تلفظ بر اساس آوای **ژاپنی** هست که به نام **Kunyumi** ممکنه بشناسید. (کونیومی)　訓
- تلفظ دیگه بر اساس آوای **چینی** هست که به نام **Onyumi** ممکنه بشناسید. (اونیومی)　音

- توی این سری مقالات و در ادامه کتابهایی که براتون توی کانال قرار میدم به این نکته توجه کنید که ترتیب خوندن همیشه ابتدا تلفظ چینی On و بعد تلفظ ژاپنی Kun هست.
- در قسمت های ابتدایی کتاب و همینطور مقالات کانال، تلفظ ژاپنی Kun با الفبای انگلیسی روماجی شده به صورت حروف کوچک استفاده شده و تلفظ های چینی On با حروف روماجی بزرگ، ولی بعدا در قسمت دوم کتابها برای نمایش Kun از هیراگانا استفاده میکنیم و برای On از کاتاکانا.

- برای تعریف کانجی ها از مرسوم ترین ترجمه استفاده میشه و وقتی که دو یا چند ترجمه به صورت یکسان مورد استفاده قرار میگیرن اطلاعات اضافی ارائه میشه.



| علف 草 | سنگ 石 | دریا 海 | رودخانه 川 | کوهستان 山 |
| ------ | ------ | ------- | ---------- | ---------- |
| kusa   | ishi   | umi     | kawa       | yama       |
| SŌ     | SEKI   | KAI     | SEN        | SAN        |



- در مواجه با ترکیبی از کانجی ها که دو یا چند کانجی در کنار هم هستند اغلب از تلفظ چینی On استفاده میشه که جوکوگو Jukugo نامیده میشه و در متون مدرن، معادل هیراگانای آنها در بالا یا کنارشان آورده میشود. حالا اگر کانجی به تنهایی باشد عموماَ از تلفظ ژاپنی Kun استفاده میشه. شامل مواردی مثل اسم ها یا کلماتی ابتدایی در کتابها.

- کانجی هایی تنها هم هستند که تلفظ چینی دارند و نمونه زیادی از آنها را در مورد اعداد خواهید دید. (واقعاَ دنبال قوانین صفر و صد نباشید. کانجی ها دیوونتون میکنن.😂)

- اگر کانجی معادل هیراگانا در بالا یا کنار داشت عموماَ تلفظ ژاپنی استفاده میشه. بیشتر صفات و فعل ها را شامل میشه ولی برای اسم ها هم قابل استفاده است.

- کانجی های ترکیبی، مخصوصاَ اونایی که با طبیعت سر و کار دارن و یا جهات اصلی رو اشاره میکنن، میتونن تلفظ ژاپنی بگیرن هرچند که به فراگیری چینی نیستند ولی در برخی کلمات متعارف وجود دارن.

| On + Kun  |  =   | Ōsama |    شاه 王様     |
| ------ | ------ | ------- | ---------- |
| Kun + On  |  =   | teHON |    مثال 手本    |
| Kun + Kun |  =   | asahi | طلوع آفتاب 朝日 |





## انواع کانجی ها

در مورد کانجی ها ما چهار شکلی اصلی داریم:

1. **کانجی های تصویری** که به اسم Shōkei moji شناخته میشن. بدوی ترین کاراکتر های کانجی هستن. خواستگاه آنها تصویر اشیاء و محیط هست. اغلب بیشتر این نوع از کانجی ها، اسم ها هستند و باز اغلب به عنوان اجزای تشکیل دهنده کانجی های پیچیده تر استفاده میشن.

| آتش 火 | خورشید 日 | ماه 月 | رودخانه 川 | کوهستان 山 |
| ------ | ------ | ------- | ---------- | ---------- |



2. **کانجی های اشاره ای** که به اسم Shiji moji شناخته میشن. از نقطه و خط ها برای بیان مفاهیم انتزاعی که شکل خاصی ندارن استفاده میشن. مفاهیم مثل داخل، روی، زیر و از این دست مفاهیم. 

   | داخل/میان 中 | زیر 下 | روی/بالا 上 | کوچک 小 | بزرگ 大 | دو 二 | یک 一 |
   | ------------ | ------ | ----------- | ------- | ------- | ----- | ----- |

   

3. **ایدئوگرافیک های مرکب** که به اسم Kaii moji　شناخته میشن. به واسطه ترکیب کاراکتر های تصویری و اشاره ای برای ایجاد مفاهیمی جدید و با ایده ای ساده به کار میرن. کاراکترهایی که برای ساخت kaii ها ترکیب میشن در ساخت معنای نهایی آنها شرکت میکنن.

   **木 + 木 + 木 = 森**

4. **کانجی های آوایی** که به اسم Keisei moji شناخته میشن. اینها نیز ترکیبی از دو یا چند کاراکتر ساده هستند برای ایجاد معنایی جدید ولی برخلاف kaii ها، یکی از اجزای کاراکتر شکل گرفته، بیانگر معنای کامل آن کاراکتر است در حالی که دیگر اجزا بیانگر آوای آن یا همان تلفظ آن هستن.تقریبا 90 درصد مانجی ها در این رده قرار میگیرن. این نوع کانجی ها پیشرفته ترین نوع کانجی هستند که از کاراکترهای ابتدایی که تنها معنا رو نشون میدن به کاراکترهایی که هم از نظر آوایی و هم از نظر معنا شکل گرفته اند منجر شدن.

   **海**



فکر کنم تا اینجا خیلی نکته های جالبی یادگرفتین مخصوصا در مورد انواع کانج ها. متوجه شدید که دونستن اینجور اطلاعات چقدر در یادگیری تاثیر میزاره و میتونه جلوی اتلاف وقت رو بگیره. مهمترین کانجی ها دو نوع آخر بودن که از توضیحی که در موردشون خوندیم متوجه شدیم دارن به موضوع آموزش ما اشاره میکنن. اجزای تشکیل دهنده کانجی ها یا همون رادیکالها هستن. برید حالشو ببرید. خداییش اینا همش حاصل تحقیق و آزمون خطا بوده. اینا رو یادتون نمیدنا. خداییش بخونید.

چقدر نوشتن سخته. خیلی خسته شدم. برای قسمت دوم دیگه میریم سراغ خود رادیکال ها و اینکه چی هستن، چه شکلی هستن، جایگاهشون و انواعشون. کلا قسمت دوم وحشتناک مهمه. از دست ندین.
**دوستتون دارم.**😘😘😘😘





کد زیر رو برای ورود به کانال آموزش زبان ژاپنی اسکن کنید.

<img src="./media/learn_japanese_channer.jpg" alt="kanji_radicals_part_1" style="max-width: 100%; height: auto; border: 1px solid #000;">


